# 2018-11-13 - Седмо упражнение

## Зад. 1

Да се напише функция `void sort(double array[], int length)`, която сортира числата, подадени в масив във възходящ ред.

## Зад. 2

Да се напише функция, която оценява математически изрази в обратен полски запис (Reverse Polish Notation - RPN). Запознайте се с него тук - https://en.wikipedia.org/wiki/Reverse_Polish_notation . Разгледайте и примерния алгоритъм в секцията `Postfix evaluation algorithm`. Необходимо е да се поддържат стандартните операции - събиране, изваждане, умножение и деление.

Примери за такива изрази са:
- `5 3 *` (еквивалентно на `5 * 3` в инфиксен запис)
- `4 1 - 3 /` (еквивалентно на `(4 - 1) / 3`)
- `5 7 * 1 11 - + 21 /` (еквивалентно на `((5 * 7) + (1 - 11)) / 21`)

Функцията трябва да има следната сигнатура - `double evaluate(char operators[], double numbers[], int length)`. Тъй като един масив не може да съдържа едновременно оператори (символите `+`, `-`, `*` и `/`) и числа, за представянето на един израз се използват два масива:
- `operators` съдържа поредица от следните възможни стойности:
    - `'\0'` (`0`) - нулева стойност - означава, че на тази позиция в израза има число, не оператор. Самото число се намира на същия индекс, в масива `numbers`.
    - `'+'`, `'-'`, `'*'`, `'/'` - оператор. На тази позиция в масива `numbers` "няма нищо". Технически, там винаги има стойност, но няма да я използваме и съответно не ни интересува каква е тя.
- `numbers` съдържа числата от израза, с гореописаните "дупки".
- `length` е дължината на израза (брой числа + брой операции).

### Зад. 2.1.

Да се напише функция за въвеждане на израз от конзолата.
